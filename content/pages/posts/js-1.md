---
title: Computer Programming
date: '2020-12-11'
thumb_img_alt: computer programming
content_img_alt: computer programming
seo:
  title: Js - 1
  description: The first post
  robots: []
  extra: []
  type: stackbit_page_meta
layout: post
thumb_img_path: /images/fierce-mango.jpg
content_img_path: /images/cp.jpg
---
কম্পিউটার প্রোগ্রামিং সম্পর্কে জানার আগে কম্পিউটার কী সেটা জানতে হবে। কী বললে? তুমি কম্পিউটার চেনো? আচ্ছা এখন একটু টেকনিক্যালি জেনে নাও। কম্পিউটার বলতে বুঝি দৃশ্যমান কিছু হার্ডওয়্যার যেমন সিপিইউ, স্ক্রীন, কীবোর্ড, মাউস ইত্যাদি এবং এদের প্রাণ - সফটওয়্যার। এদুয়ের সমন্বয়েই আপাত 'কম্পিউটার' বলে থাকি। কম্পিউটারের CPU হচ্ছে Central Processing Unit. অর্থাৎ কম্পিউটারে সংক্ষেপে ইনপুট, প্রসেস ও আউটপুট এই তিনটি মেইন কার্যক্রম ঘটে থাকে। বেসিক্যালি তুমি কম্পিউটারে কিছু ইনপুট করবে, সেটা প্রসেস করবে এবং এরপর কাঙ্ক্ষিত জিনিসটির আউটপুট দেখবে। একে আরো ভেঙে বললে সেখানে থাকবে মেমোরি বা সংরক্ষণ কনসেপ্ট।


কম্পিউট অর্থ গণনা/হিসাব করা। কম্পিউটার হলো যার দ্বারা হিসাব করা যায়। কিন্তু আধুনিক কম্পিউটারে মানুষ গান শোনে, মুভি দেখে, গেম খেলে কিন্তু কম্পিউট করে না। যাইহোক, কম্পিউটারে কম্পিউটের সর্বোচ্চ স্থান হলো এই প্রোগ্রামিং। কম্পিউটার এমন একটি মেশিন যা খুব কম সময়ে অনেক কাজ করতে পারে। কিন্তু কম্পিউটার নিজে থেকে কোনো কাজ করতে পারে না, কাজের পরিবেশ সৃষ্টি করতে পারে মাত্র। যেহেতু সে নিজে থেকে কিছু করতে পারে না, তাই তাকে Instruction বা নির্দেশনা দিতে হয় আর এই নির্দেশনাকেই প্রোগ্রাম বলে। যিনি প্রোগ্রামগুলো লেখেন তাকে প্রোগ্রামার/ডেভেলপার/কোডার বলে।


কম্পিউটারে অনেকগুলো প্রোগ্রাম থাকে আবার কিছু প্রোগ্রাম ইনস্টল করতে হয়। কিছু কিছু প্রোগ্রাম আছে যেগুলো কম্পিউটারের হার্ডওয়্যারগুলোকে পরিচালনা করে সেগুলোকে বলে System Program. আবার কিছু কিছু প্রোগ্রাম আছে যেগুলোকে নির্দিষ্ট কাজ বা কোনো সুবিধা ভোগের জন্য ব্যবহার করা হয় সেগুলো হলো এপ্লিকেশন প্রোগ্রাম।
আমরা জানলাম কম্পিউটারকে দিয়ে অল্প সময়ে অনেক কাজ করাতে চাইলে তাকে নির্দেশনা দিতে হয়। কিন্তু কম্পিউটারকে কীভাবে নির্দেশনা দিবো যেখানে কম্পিউটার আমাদের ভাষা বোঝেনা?
তাহলে কম্পিউটারকে এমন ভাষায় নির্দেশ দিতে হবে যা সে বোঝে আর সেটাই হলো প্রোগ্রামিং ভাষা বা Programming Language.


আসলে কম্পিউটার 0 এবং 1 ছাড়া কিছু বোঝে না। 0 এবং 1 হলো ইলেক্ট্রিসিটি প্রবাহের মাত্রা। একে বলে বাইনারি লেঙ্গুয়েজ বা মেশিন লেঙ্গুয়েজ। কম্পিউটারকে এমনভাবে তৈরি করা হয়েছে যাতে সে শুধুমাত্র এই বাইনারি ভাষাতেই নির্দেশনা নিতে পারে। তাই আমাদেরকে ইনস্ট্রাকশনও দিতে হবে এই 0 ও 1 দিয়ে। কিন্তু বাইনারি ভাষায় প্রোগ্রাম লেখা ভীষণ কষ্টসাধ্য ও সময়সাপেক্ষ বিষয় যদিও প্রথমে এভাবেই প্রোগ্রামাররা কোড লিখত। এই সমস্যার সমাধানেই কম্পিউটার বিজ্ঞানীরা নানা গবেষণা ও এক্সপেরিমেন্টের মাধ্যমে নানা ধাপ পেরিয়ে আধুনিক Programming Language গুলো তৈরি করেন।


কিন্তু আধুনিক প্রোগ্রামিং ভাষা তৈরি করলেও কম্পিউটার বোঝে সে-ই ০ আর ১। তাহলে আধুনিক লেঙ্গুয়েজের সিস্টেমটা কী দাঁড়ায়?
বিষয়টা হচ্ছে প্রত্যকটা প্রোগ্রামিং ভাষারই ইঞ্জিন এবং কম্পাইলার/ইন্টারপ্রেটার (অনুবাদক) থাকে। আমরা যখন একটি আধুনিক প্রোগ্রামিং ভাষায় কোড করে কম্পিউটারকে নির্দেশনা দেই, তখন ঐ ভাষার ইঞ্জিন আমাদের অজান্তেই এই আধুনিক প্রোগ্রামিং ভাষাকে কম্পিউটারের বোধগম্য ০ ১ এ রূপান্তর করে ফেলে।
তাহলে আমরা যদি পাইথন প্রোগ্রামিং ভাষায় লেখি print("Hello") তাহলে এটা আগে বাইনারিতে কনভার্ট হবে তারপর কম্পিউটার বোঝবে, তখন এটা হবে

    0111000001110010011010010110111001110100001010000010001001001000011001010110110001101100011011110010001000101001

কি অদ্ভুত এই বাইনারি। এজন্যই তো আধুনিক ভাষার সূচনা।

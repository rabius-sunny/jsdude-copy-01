---
title: Introducing Javascript
subtitle: 'জাভাস্ক্রিপ্ট পরিচিতি '
date: '2021-06-27'
thumb_img_alt: Introducing Javascript
content_img_alt: lorem-ipsum
excerpt: lorem-ipsum
seo:
  title: ''
  description: ''
  robots: []
  extra: []
  type: stackbit_page_meta
layout: post
thumb_img_path: /images/javascript-featured.png
content_img_path: /images/happy-celery.jpg
---
২০১৮ তে বিশ্বের সবচেয়ে জনপ্রিয় প্রোগ্রামিং লেঙ্গুয়েজগুলোর একটি এবং বর্তমান সময়ের লেটেস্ট সব টেকনলোজির অভয়ারণ্য জাভাস্ক্রিপ্ট। শুরুটা হয়েছিলো ওয়েবে টুকিটাকি কিছু কাজ করানোর জন্য। এই যেমন একটা ওয়েব পেজে বাটন প্রেস করলে কী হবে, ডায়নামিকভাবে কালার চেঞ্জিং, এনিমেশন ইত্যাদি। সেই থেকে কেউ কেউ একে টয় লেঙ্গুয়েজ বলতো। কিন্তু এই খেলনা লেঙ্গুয়েজটিই নিজেকে এমনভাবে মেলে ধরলো এবং অবিশ্বাস্য সব টেকনলোজি নিয়ে হাজির হলো যে একে আর টয় হয়ে থাকতে হলো না। ডেভেলপারদের আগ্রহ কেড়ে নেয়ার সাথে নিজের আধিপত্যও বিস্তার করে ফেললো অল্প সময়ে।

প্রাথমিকভাবে ক্লায়েন্ট সাইড অর্থাত শুধু ইউজার ইন্টারফেসে কিছু এক্টিভিটির জন্য তৈরি করা হয়েছিল। গুগল ক্রোম এই জাভাস্ক্রিপ্টকে রান করার জন্য একটি শক্তিশালি ইঞ্জিন তৈরি করে যার নাম v8. হঠাত এক ডেভেলপার রায়ান ডেল দেখলেন জাভাস্ক্রিপ্টকে আমরা এই ইঞ্জিনের মাধ্যমে সার্ভারে কেনো চালাতে পারি না? অবশেষে তিনি কিছু  যুগান্তকারী পদক্ষেপ নিলেন যার মাধ্যেম জাভাস্ক্রিপ্ট আর শুধু ক্লায়েন্ট সাইডেই না, সার্ভারের কাজও করতে লাগলো অনায়েসে যার নাম দিলেন NodeJs এবং এরপর জাভাস্ক্রিপ্টকে আর ফিরে তাকাতে হয়নি কোথাও। ইকমাস্ক্রিপ্ট (ECMAScript) মেজর কিছু সংযোজন ও পরিবর্তন এনে জাভাস্ক্রিপ্টকে আরো বহুগুণে শক্তিশালি করে দিলো যাকে বলা হয় es5, es6 ইত্যাদি ভার্শান অনুযায়ী।

এখন জাভাস্ক্রিপ্ট দিয়ে বড়ো বড়ো ডায়নামিক ওয়েব অ্যাপ তৈরি করা হচ্ছে, সার্ভার তৈরি যাচ্ছে, বানানো হচ্ছে হাইব্রিড ক্রস প্লাটফর্ম মোবাইল অ্যাপ এবং ডেস্কটপ অ্যাপ্লিকেশান। এছাড়া আর্টিফিশিয়াল ইন্টেলিজেন্স ও মেশিন লার্নিং এও জাভাস্ক্রিপ্ট এর অগ্রগতি উল্লেখযোগ্য এবং বেড়েই চলেছে।

জাভাস্ক্রিপ্ট হচ্ছে ওয়েবের মাতৃভাষা। ওয়েব নিয়ে কিছু করতে চাইলে জাভাস্ক্রিপ্ট শেখার কোনই বিকল্প নেই। বর্তমানে লেটেস্ট সব টেকনলোজি নিয়ে আসায় জাভাস্ক্রিপ্ট একবার ভালোভাবে শিখে ফেললে ইচ্ছামতো যেকোন স্ট্যাকেই এর সুফল পাওয়া যাবে।
